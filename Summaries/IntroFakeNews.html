<html>
    <head>
        <link rel="stylesheet" type="text/css" href="../Stile_portale.css">
    </head>
    <body>
        <p style="text-align: justify">
            
        Le fake news 
        Cosa sono e come vengono create le fake news?
        Le fake news, dette anche bufale, sono notizie che contengono informazioni false deliberatamente inserite con lo scopo di attirare l’attenzione tramite un contenuto verosimile e scioccare o influenzare l’opinione altrui.Possono essere create da singoli o da gruppi e i principali motivi della creazione di questi mezzi di disinformazione possono essere personali, politici o economici. Tuttavia la diffusione di notizie fittizie per influenzare l’opinione pubblica su un determinato argomento non è affatto una strategia recente, infatti i titoli entusiasmanti o articoli che diffondono menzogne e propaganda ai fini politici esistono già fin dalla nascita della carta stampata.

        Cose da fare per verificare una notizia:
        - Controlla l’URL: spesso non ce ne accorgiamo, ma il sito su cui stiamo cliccando è una copia di uno più famoso, tipo “La Gazzetta della Sera”, "Repubblica", “Il Fato Quotidiano”;
        - Leggi la pagina “Chi Siamo”: molti siti che diffondono “fake news” spesso hanno un disclaimer in cui indicano che si tratta di un sito di satira;
        - Occhio alle dichiarazioni: se provengono da una persona nota, basta selezionare la frase e lanciare una ricerca su Google tra virgolette. In questo modo si può controllare se le stesse parole sono state riprese anche da altre fonti; in caso contrario, meglio approfondire;
        - Segui i link: per vedere se effettivamente ti porta alla fonte che dice di linkare oppure no; in generale, è meglio essere diffidenti degli articoli che hanno pochi (o nessun) link;
        - Fai una ricerca inversa delle immagini: basta andare su Google Immagini e caricare un’immagine sospetta per scoprire se è stata già pubblicata altrove o se si riferisce a un altro evento;
        - Cautela: “Se una storia sembra troppo bella per essere vera, oppure ti provoca una forte reazione emotiva, è meglio calmarsi per un momento”.
        </p>
    </body>
</html>